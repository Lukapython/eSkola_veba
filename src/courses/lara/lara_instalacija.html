<h1>Instalacija radnog okvira Laravel i struktura fajlova</h1>

<br>Laravel je besplatan radni okvir otvorenog koda. U narednom delu biće prikazani koraci kako se instalira. Laravel je radni okvir programskog jezika PHP

 koji se interpretira na serveru, pa je neophodno instalirati program koji u sebi sadrži Apache server koji izvršava programski jezik PHP. 
 
 U radu će biti korišćen program EasyPHP. Potrebna je 7.0.0 verzija jezika PHP, pa ju je neophodno preuzeti. EasyPHP se može preuzeti sa 
 
 <a href="http://www.easyphp.org/">http://www.easyphp.org/</a>. Potrebno je preuzeti verziju 17.0 programa EasyPHP. Kada se instalira, na adresi

<a href="http://127.0.0.1:1111/">http://127.0.0.1:1111/</a> se otvara stranica kao na sledećoj slici. U selektovanom delu proverava se verzija jezika PHP.

<img src="courses/lara/images/php.png" class="img-fluid img-md">

Ako je u selektovanom delu 5.6.3 verzija jezika PHP, onda je neophodno u podešavanjima servera, u padajućem meniju, odabrati 7.1.3 verziju jezika PHP 

i kliknuti dugme start kao što je prikazano na sledećoj slici.

<img src="courses/lara/images/apache.png" class="img-fluid img-md"><br>

<br>

Da bi se Laravel koristio na korisničkom računaru, mora se instalirati Composer. Composer je aplikacija koja omogućava korisnicima da upravljaju komponentama od kojih

se sastoji radni okvir Laravel. Koristi se za instalaciju, ažuriranje i uklanjanje paketa programskog jezika PHP. Instalacija aplikacije Composer se može preuzeti sa 

adrese <a href="https://getcomposer.org/">https://getcomposer.org/</a>. Klikom na Composer-Setup.exe pokreće se instalacija. Kada se otvori prozor kao na sledećoj slici

treba kliknuti na browse.

<img src="courses/lara/images/browse.png" class="img-fluid img-md">

Zatim treba naći EasyPHP-Devserver-17, pa odabrati folder eds-binaries. Sledeće što treba odabrati je folder php, a zatim folder čiji je naziv

php713vc14x86x171101093849. Kada se otvori poslednji folder treba kliknuti na php.exe i open. Nakon što se ovo uradi, treba pokrenuti instalaciju klikom

na next, pa ponovo na next i zatim kliknuti install. Instalacija se nastavlja iz komandnog prozora. Neophodno je prekopirati 

<xmp class = "primer_ta">composer global require "laravel/installer"</xmp> u komandni prozor i instalacija će se pokrenuti. Nakon toga se može nastaviti sa radom. 

Iz komandnog prozora se zadaje ime aplikacije. To se radi tako što se u komandnom prozoru napiše sledeća komanda,

<xmp class = "primer_ta">laravel new nazivProjekta</xmp> ali se pre ove komande treba pozicionirati u folder eds-www komandom <span class = "primer_text">cd</span>.

Putanja tog foldera je podrazumevano zadata sa C:\Program Files (x86) EasyPHP-Devserver-17\eds-www. U folder sa ovom putanjom se pozicionira komandom koja je prikazana u 

sledećem redu.

<xmp class = "primer_ta">cd C:\Program Files(x86)\EasyPHP-Devserver-17\eds-www</xmp> Folder nazivProjekta se nalazi u folderu eds-www. 

Na kraju, da bi se pokrenula aplikacija u projektu u radnom okviru Laravel, neophodno je pozicionirati se u kreirani folder nazivProjekta komandom koja je prikazana u 

sledećem redu.

<xmp class = "primer_ta">cd nazivProjekta</xmp> Nakon toga sa <xmp class = "primer_ta">php artisan serve</xmp> iz komandnog prozora, server će biti pokrenut.

<img src="courses/lara/images/http.png" class="img-fluid img-md">

Kada se <a href="http://127.0.0.1:8000">http://127.0.0.1:8000</a> kopira u pretraživač, prva aplikacija u radnom okviru Laravel će biti pokrenuta.

<br>

<h2>Struktura fajlova radnog okvira Laravel</h2>

<br>Glavni folder koji je kreiran u komandnom prozoru podrazumevano sadrži mnoštvo foldera. Najbitniji i često korišćeni folderi pri izradi aplikacija su:
<ul>
<li>
app - u njemu se nalazi logika aplikacije i tu se nalazi osnovni ko&#770d razvijene aplikacije koji se nalazi u kontrolerima i modelima,
</li>
<li>config - sadrži konfiguracijske datoteke aplikacije,</li>
<li>database - sadrži u sebi sve migracijske fajlove,</li>
<li>public - sadrži sve medijske fajlove i fajlove pisane u jeziku CSS i JavaScript,</li>
<li>resources - u ovom folderu se nalaze svi fajlovi u kojima su definisani izgledi veb stranica koji će nakon svih potrebnih povezivanja korisnik moći da vidi

 i svi fajlovi se imenuju sa nazivFajla.blade.php,</li>
<li>routes - u ovom folderu, u fajlu web.php su sve definisane rute aplikacije,</li>
<li>.env fajl - zadužen za konekciju sa bazom podataka.</li>

</ul>
U lekcijama će više puta biti naglašeno gde se čuvaju fajlovi koji će biti korišćeni za izradu aplikacija.




<br>
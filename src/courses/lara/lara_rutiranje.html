<h1>Rutiranje</h1>

<br>

Ruriranje služi za podešavanje putanja unutar aplikacije. Putanje su URL adrese ka stranicama aplikacije. Može se reći da rute određuju navigaciju unutar aplikacije,

jer vode na odredište koje predstavljaju veb strane aplikacije. Na primer sa:

<xmp class = "primer_ta"> 
Route::get('/', function () {
return view('welcome');
});
</xmp>

otvara se stranica welcome.blade.php, a URL koji vodi do nje bi bio <a href="http://127.0.0.1:8000">http://127.0.0.1:8000</a>. Prvi argument metode get određuje

šta je potrebno dodati u pretraživač nakon porta 8000. U konkretnom primeru, ako korisnik ode na adresu <a href="http://127.0.0.1:8000">http://127.0.0.1:8000</a>,

što je adresa kojom je pokrenuta aplikacija u radnom okviru Laravel, tada se otvara stranica čiji je izgled definisan u fajlu welcome.blade.php. 

Bez rutiranja ne postoji mogućnost povezivanja sa krajnjim korisnikom. U fajlu web.php koji se nalazi u folderu routes se nalaze sve definisane rute, tj. putanje,

kojima su povezane stranice aplikacije. Stranicama na koje vode zadate rute se pristupa navođenjem rute u pretraživaču. Na primer sa:

<xmp class = "primer_ta"> 
Route::get('/about', function () {
return view('about');
});
</xmp>

je definisana putanja <a href="http://127.0.0.1:8000/about">http://127.0.0.1:8000/about</a>. Ako se u pretraživaču posle porta 8000 doda about,

 otvara se stranica čiji je izgled zadat u fajlu about.blade.php koji se čuva u folderu views. Taj folder se nalazi u folderu resources. Ko&#770d fajla 
 
about.blade.php je dat u nastavku.

<xmp class = "primer_ta"> 
<!DOCTYPE html>
<html>
<head>
	<title></title>
</head>
<body>
	About Us
</body>
</html>
</xmp>

Na veb stranici se samo ispisuje naslov About Us.<br>

<br>

Kao argument mogu se preneti parametri koji ne moraju biti fiksni. To se zove parametarsko rutiranje. Tada se oni navode kao argumenti anonimne funkcije koja je

prosleđena kao drugi argument definisane putanje. Tako se na primer sa:
 
<xmp class = "primer_ta"> 

Route::get('/vesti/{$naslov}', function ($naslov) {
return echo "vesti |".$naslov
});
</xmp> 

definiše putanja <a href="http://127.0.0.1:8000/vesti/pobeda-kosarkasa">http://127.0.0.1:8000/vesti/pobeda-kosarkasa</a>. Ovaj link vodi do stranice koja je

prikazana na sledećoj slici.

<img src="courses/lara/images/pobeda.png" class="img-fluid img-md">

<br>

<br>
Svaki HTTP zahtev ima glagol i akciju koja ga prati. Glagolom GET podaci se šalju preko URL zahteva, dok se sa POST ne mogu slati preko URL zahteva. Osim ovih, 

mogu se koristiti PUT, DELETE i PATCH glagoli.<br>

<br>Moguće je praviti imenovane rute, a to doslovno znači da se cela ruta imenuje i da se njeno ime koristi kasnije, na primer u redirekciji. O redirekciji će biti

više reči u  nekom od narednih poglavlja. Jedan primer imenovane rute dat je u sledećem redu.
<br>

<xmp class = "primer_ta"> 

Route::get('user/profile', 'UserController@showProfile')->name('profile');
</xmp> 

Na primer ako se ova ruta iskoristi kao link, trebalo bi njeno ime navesti kao vrednost atributa href. Taj deo koda je prikazan u sledećem redu.

<xmp class = "primer_ta"> 
<a href="{{route('profile')}}">Idi na profil</a>
</xmp> 

Tada se otvara stranica <a href="http://127.0.0.1:8000/user/profile">http://127.0.0.1:8000/user/profile</a> koja poziva funkciju showProfile iz kontrolera. 

O kontrolerima će više biti reči u sledećem poglavlju.

<br>
<h1>Autentifikacija</h1>

<br>

U ovom poglavlju biće prikazano kako se može napraviti stranica za logovanje. U komandnom prozoru biće napravljen nov projekat koji se može nazvati login. 

Prvo se komandom <span class = "primer_text"> cd</span> treba pozicionirati u folder eds-www. Komanda za pravljenje novog projekta prikazana je u sledećem redu.

<xmp class = "primer_ta">
laravel new login
</xmp>

Nakon kreiranja novog projekta se komandom <span class = "primer_text">cd login</span> treba pozicionirati u folder login. Zatim treba napraviti bazu i u fajlu .env 

se treba konektovati na bazu. Komandom iz komandnog prozora se sa:

<xmp class = "primer_ta">
php artisan make:auth
</xmp>

pravi sistem login. Dobija se poruka da je autentifikacija uspešno generisana. Kada se pokrene aplikacija i ode na stranicu <a href="http://127.0.0.1:8000/">http://127.0.0.1:8000/</a> 

u gornjem desnom uglu pojavili su se linkovi login i register. Klikom na login otvara se stranica kao na sledećoj slici.

<img src="courses/lara/images/login.png" class="img-fluid img-md">

Klikom na register otvara se stranica kao na sledećoj slici.

<img src="courses/lara/images/register.png" class="img-fluid img-md">

Stranice za logovanje i registraciju samo vizuelno funkcionišu, u smislu da se klikom na dugme login ili na dugme register ništa ne dešava, jer im nije dodeljena nikakva uloga. 

U  folderu database\migrations se nalaze dva migracijska fajla koja imaju svoju ulogu u autentifikaciji. U migracijskom fajlu users, tabela users ima kolonu name kojoj treba 

zadati dužinu na sledeći način. Treba otići u folder app i u okviru njega se nalazi podfolder providers. U fajlu AppServiceProvider.php, u metodi boot treba dodati klasu 

Schema, ali prvo treba navesti gde se ona nalazi. Pre koda koji počinje sa class treba dodati liniju koda koja je prikazana u sledećem redu.

<xmp class = "primer_ta">
use Illuminate\Support\Facades\Schema;
</xmp>

Nakon toga u globalnoj funkciji boot treba dodati ko&#770d koji je prikazan u sledećem redu.

<xmp class = "primer_ta">
schema::defaultStringLength(191);
</xmp>

Na kraju sa:

<xmp class = "primer_ta">
php artisan migrate
</xmp>

treba pokrenuti migracije.

<br>

<br>

Sve je spremno za registraciju prvog korisnika. Laravel već ima zaštitu za sva polja u sistemu login, u smislu da ima poruke upozorenja ako se unese nešto što nije mejl, 

ako se šifre ne poklapaju ili ako se unese šifra koja ima manje od 6 karaktera. Primer validacije prikazan je na sledećoj slici.

<img src="courses/lara/images/validacija.png" class="img-fluid img-md">

Kada se korisnik registruje, klikom na register, korisnik je upisan u bazi u tabeli users, a otvara se stranica kao na sledećoj slici sa odgovarajućom porukom.

<img src="courses/lara/images/korisnik.png" class="img-fluid img-md">

<br>
<br>

Sa sistemom za autentifikaciju generisan je i fajl home.blade.php koji se nalazi u podfolderu views foldera resources. Ideja je da se na stranici ispiše odgovarajuća 

poruka u slučaju da je korisnik logovan. Ako korisnik nije logovan treba da se prikaže stranica za registraciju. Prvo što treba uraditi je da se u fajlu web.php promeni 

ruta i da se u kodu:

<xmp class = "primer_ta">
Route::get('/', function () {
    return view('welcome');
});
</xmp>

welcome zameni sa home. Nakon promene, kada se otvori stranica na linku <a href="http://127.0.0.1:8000">http://127.0.0.1:8000</a>, pojavljuje se poruka da je korisnik logovan, 

iako nije. Ako korisnik nije registrovan, treba ga odvesti na stranicu za registraciju. Deo koda koji to reguliše dodaje se u fajlu home.blade.php. Ispod naredbe if treba 

dodati ko&#770d koji je prikazan u nastavku.

<xmp class = "primer_ta">
@guest
 @include('auth.login')
@else
 You are logged in!
@endguest
</xmp>

Sa @guest je definisana kontrola pristupa i može da se tumači kao if. Koristeći guest proverava se da li je neko gost ili je već logovan korisnik. Ako je već logovan 

ispisuje se poruka "You are logged in!" , a ako nije onda se sa @include, što znači uključivanje stranice, otvara stranica login. Fajl login.blade.php se nalazi u folderu 

auth i generisan je kada je napravljen sistem za logovanje. Zbog toga se prvo piše naziv foldera, pa naziv fajla, tj. auth.login.

<br>
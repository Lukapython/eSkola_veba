<h1>Uvod u programski jezik Java</h1>
<i>„Ono što se želelo postići programskim jezikom Java, a što je najvećim delom i ostvareno,
predstavlja povezivanje velikog broja različitih domena, tako da se omogućava funkcionisanje
aplikacionog servera i funkcionisanje mobilnog telefona, kreiranje naučnih programa, razvoj
softvera, implementacija međuplanetarne navigacije i još mnogo štošta....“</i> – James Gosling
<img src="james.jpg" class="img-sm">


<p style="text-align: justify;">Java je jednostavan, objektno orijentisan, nezavisan od platforme, prenosiv, bezbedan, robustan, interpretiran, distribuiran i dinamički programski jezik.
<ul>
<li><em>Jednostavan &ndash;&nbsp;</em>programeri mogu lako da nauče i efikasno koriste Javu.</li>
<li><em>Objektno orijentisan &ndash;&nbsp;</em>programi se grade pomoću grupe objekata koji zajedno funkcioni&scaron;u.</li>
<li><em>Nezavisan od platforme &ndash;&nbsp;</em>programi mogu da se izvr&scaron;ava bez modifikacija u okviru različitih okruženja.</li>
<li><em>Prenosiv &ndash;&nbsp;</em>isti k&ocirc;d radi na svim računarima.</li>
<li><em>Bezbedan &ndash;&nbsp;</em>Java omogućava konstrukciju sistema koji su za&scaron;tićeni od virusa i zlonamerne modifikacije.</li>
<li><em>Robustan -&nbsp;</em>jezik Java je namenjen za pisanje programa koji moraju biti pouzdani na mnogo načina. Java se u velikoj meri ističe u ranoj proveri mogućih problema, kasnijoj dinamičkoj proveri (tokom izvr&scaron;avanja) i eliminaciji situacija koje su sklone generisanju gre&scaron;ke.</li>
<li><em>Interpretiran -&nbsp;</em>Java interpreter može direktno da izvr&scaron;ava Java bajtk&ocirc;d na bilo kojoj ma&scaron;ini, na kojoj se taj interpreter postavi.</li>
<li><em>Distribuiran &ndash;&nbsp;</em>program može da zahteva izvr&scaron;avanje procedure koja se nalazi bilo gde na mreži.</li>
</ul></p>
<h2>Istorijat i poreklo programskog jezika Java </h2>
<p style="text-align: justify;">Priča o programskom jeziku Java počinje 1995. godine kada su James Gosling i grupa
programera, radeći na projektu kompanije Sun Mycrosistems, razvili novi programski jezik.
Tačnije, početkom 1991. kreirani su prvi koncepti jezika u okviru projekta Oak, a 1995. godine prvi put je predstavljen programski jezik Java.<br>
Osnovni motiv je bila potreba za jednostavnim jezikom koji će biti lak za korišćenje, pouzdan
i nezavisan od platforme. Bio je potreban jezik koji bi se mogao koristiti za pravljenje softvera,
namenjenog različitim elektronskim uređajima u domaćinstvu, kao što su mikrotalasne pećnice i
daljinski upravljači. Problem sa jezicima C i C++ (kao i sa većinom drugih jezika), leži u tome što
se pri prevođenju u binarni oblik oni moraju usmeriti na određeni procesor. Iako se program pisan
na jeziku C++ može prevesti za bilo koji procesor, za to je potreban prevodilac namenjen
konkretnom procesoru. Problem je bio u tome što su prevodioci skupi i sporo se prave. Očigledno
je bilo potrebno lakše i jeftinije rešenje. U pokušaju da dođu do njega, Gosling i ostali počeli su
da rade na prenosivom jeziku koji ne zavisi od platforme i čiji bi kôd mogao da se izvršava na različitim procesorima i u različitim okruženjima.
Ovi napori su konačno doveli do rađanja Jave.
Java je srodnik jezika C++, koji je direktan potomak jezika C. Veći deo svojih osobina Java
je nasledila od ova dva jezika. Iz jezika C je preuzela sintaksu, a mnoge objektno orijentisane
osobine Jave nastale su pod uticajem jezik C++. Zapravo, više karakteristika koje definišu Javu
potiču od njenih prethodnika ili su nastale u procesima njihovog poboljšavanja. Kako svaka
inovacija programskog jezika nastaje iz potreba da se reši određeni temeljni problem, tako ni Java
nije izuzetak u tom pogledu. Nakon izlaska Jave u jesen 1995. Java programi mogli su da se
izvršavaju kao deo veb stranica u Netscape Navigator čitaču veba. Ova funkcionalnost pomogla je
u reklamiranju Jave i privuklo nekoliko stotina hiljada programera u prvih šest meseci postojanja
novog programskog jezika.
Čak i nakon što Java više nije bila nov programski jezik, korist od primene ovog programskog
jezika je postala potpuno jasna, a programeri su i dalje bili privučeni njome. Danas postoji više
profesionalnih programera koji koriste programski jezik Java nego onih koji koriste programski
jezik C++.</p>

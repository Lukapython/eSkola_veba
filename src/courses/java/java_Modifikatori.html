
<h1>Modifikatori</h1>
<p style="text-align: justify;">
  Modifikatori (engl. modifiers) su ključne reči koje stoje u definiciji klasa, metoda ili
  promenljivih i bliže ih određuju. Modifikatori su opcioni i njihov redosled nije bitan. U nekim
  situacijama su implicitno definisani, tj. podrazumeva se njihovo korišćenje. U programskom jeziku
  Java se modifikatori mogu podeliti na dve grupe, oni koji se koriste za kontrolu pristupa i ostali
  modifikatori.
</p>
<h2>Modifikatori pristupa</h2>
<p style="text-align: justify;">U programskom jeziku Java se koristi nekoliko modifikatora za određivanje nivoa pristupa nekoj
klasi, metodi ili promenljivoj.<br>
Postoje 4 modifikatora pristupa i sledi opis za svaki od njih.
</p>
<ul>
<li><b>private</b> - označava da je metoda ili promenljiva uz koju stoji vidljiva samo unutar klase u
kojo je definisana, znači da joj se iz druge klase ne može pristupati. Klase i interfejsi ne
mogu da budu private.
<xmp class = "primer_ta">
  public class Auto {
  private String boja;
  private int brzina;
  ...
  }
}</xmp>
</li>

<li><b>public</b> - označava da je klasa, metoda ili promenljiva uz koju stoji javna, dakle, može joj
se pristupati iz bilo koje klase.
<xmp class = "primer_ta">
  //metoda main() je uvek public
  public void main (String[] arguments){
  ...
  }
</xmp></li>

<li><b>protected</b> - označava da je metoda ili promenljiva vidljiva unutar klase u kojoj je
definisana, u potklasama koje su izvedene (nasleđene) od te klase i paketa unutar kojeg se
ta klasa nalazi.
<xmp class = "primer_ta">
  class Vrata {
  //metoda je protected
  protected boolean otvoriVrata(Vrata d) {
  ...
  }
  }</xmp></li>

<li><b>podrazumevani pristupni modifikator</b> - je zapravo slučaj kada pri deklaraciji ne stavimo
modifikator, tada je metoda ili promenljiva deklarisana bez modifikatora vidljiva u svim
klasama na nivou paketa.
</li>
</ul></p>

<h2>Ostali modifikatori</h2>
<p style="text-align: justify;">
  Pored modifikatora pristupa, u programskom jeziku Java je dostupno i nekoliko modifikatora koji
  specificiraju odgovarajuće karakteristike određenih promenljivih, metoda ili klasa.
</p>
<ul>
<li><b>static</b> - se koristi uz promenljive i metode. Promenljiva uz koju stoji modifikator static
postoji i kada nije kreirana instanca te klase - one se jos naziva klasne promenljiva (engl.
class variable). Metoda uz koju stoji modifikator static može biti pozivana preko imena
klase i kada nema kreiranih instanci te klase - one se još nazivaju klasne metode (engl.
class methods).</li>

<li><b>final</b> - se koristi uz promenljive, metode i klase. Promenljiva uz koju stoji final modifikator
se inicijalizuje samo jednom, vrednost se ne menja. Kod promenljivih referentnog tipa sa
modifikatorom final obezbeđuje da se ta promenljiva ne može preorjentisati da pokazuje
na neki drugi objekat. Metode uz koju stoji final modifikator ne može biti redefinisana u
okviru neke potklase. Iz klasa uz koju stoji final modifikator ne može se kreirati potklasa. </li>

<li><b>abstract</b> - se koristi uz metode i klase. Metode uz koju stoji abstract modifikator je
deklarisana bez implementacije. Definicija te metode se mora obezbediti u okviru neke
neapstraktne podklase. Ako klasa sadrži bar jednu abstract metodu mora biti abstract. Ako
je klasa abstract ne mora da sadrži abstract metode. Klasa uz koju stoji abstract
modifikator ne može biti instancirana tj. ne može kreirati objekte te klase. Apstraktne klase
služe isključivo da budu nasleđene.</li>

<li><b>synchronized</b> - se koristi za metode. Dve niti ne mogu simultano da izvršavaju metodu.</li>
<li><b>native</b> - se koristi u specijalnim situacijama, kada je potreban pristup naredbama
operativnog sistema ili procesora, odnosno nekim metodama i nekom kodu koji nije Java
kôd. Sprečavanje kompajlera da tumači ono što se nalazi u okviru te metode, postiže se
modifikatorom native, koji komunicira sa kompajlerom omogućavajući da unutra postoji
kôd koji nije kôd programskog jezika Java.</li>
<li><b>volatile</b> - koristi se za promenljive. Vrednost se moze menjati nezavisno od Java programa,
kompajler ne prati njene promene.</li>

<li><b>transient</b> - je sigurnosni mehanizam, odnosi se isključivo na promenljive, i komunicira sa
promenljivom koja ima modifikator transient tako da ona ne može da napusti virtuelnu
mašinu. Bilo kakvo snimanje klase u kojoj se nalazi promenljiva tipa transient, ili puštanje
kroz mrežu instance klase koja u sebi ima promenljivu transient, će prouzrokovati da ta
promenljiva nestane iz klase, dakle neće više postojati, odnosno povećava sigurnost te
promenljive. Promenljiva može da postoji samo u okviru virtuelne mašine.</li>

</ul></p>

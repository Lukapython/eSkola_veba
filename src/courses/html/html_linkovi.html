
<h1><b> Linkovi </b></h1>
<br>

Web stranice mogu sadržati linkove pomoću kojih je moguće prelaziti 
sa jedne stranice na drugu. Linkovi mogu biti reči, fraze ili slike.
Takođe, linkove možemo podeliti na unutrašnje i spoljašnje.
Unutrašnjim linkom nazivamo link koji vodi ka delu sopstvenog 
sajta, dok spoljašnjim linkom nazivamo onaj link koji vodi ka drugom sajtu.


<h2><b> Unutrašnji linkovi </b></h2>

U okviru HTML-a linkovi su navedeni pomoću &lta&gt etikete. 
Sve između otvorene &lta&gt i zatvorene &lt/a&gt etikete postaje
deo linka, na koji korisnik može kliknuti. Kako bi napravili link ka drugoj
 stranici &lta&gt etiketa mora sadržati atribut po imenu 'href', 
gde vrednost 'href' atributa predstavlja ime fajla ili adrese prema kojoj 
se pravi link.

<pre class = "primer_ta" rows="3" disabled>
Primer:
Link prema početnoj stranici sajta:
Povratak na &lta href="home.php"&gt početnu stranicu &lt/a&gt
</pre>


<br>Pri kreiranju linka treba obratiti pažnju da njegovo ime stavlja 
korisnicima do znanja šta će videti ukoliko kliknu na link.


<h2><b>Spoljašnji linkovi</b></h2>

Ukoliko je potrebno napraviti link ka drugom sajtu, takođe se koristi
&lta&gt etiketa ali ovoga puta vrednost 'href' argumenta mora biti puna
web adresa strane ka kojoj link vodi, ne samo ime fajla.

<pre class = "primer_ta" rows="3" disabled>
Primer:
&lta href="http://www.matf.bg.ac.rs/"&gt Matematički fakultet &lt/a&gt
</pre>

<h3><b>Linkovi ka e-mail adresama</b></h3>

Kako bi kreirali link koji otvara korišćeni e-mail program na računaru sa novim mejlom ka zadatoj adresi treba upotrebiti sledeću sintaksu pomoću &lta&gt etikete.

<pre class = "primer_ta" rows="3" disabled>
Primer:
&lta href=”mailto:ime@primer.com”&gt ime@primer.com &lt/a&gt
</pre>

Za razliku od prethodnog primera ovde vrednost 'href' atributa počinje sa ključnom 
recju 'mailto' praćena sa dve tačke i zatim željenom e-mail adresom. Kao i kod 
bilo kog drugog linka, sadržina &lta&gt etikete je vidljivi deo linka prikazanog
u pregledaču, tako da će i naredni link raditi:
<br>
<pre class = "primer_ta" rows="3" disabled>
Primer:
&lta href=”mailto:ime@primer.com”&gt posalji nam mejl :) &lt/a&gt
</pre>

<div class = "zadatak">
<b>Zadatak:</b>
 Napraviti link ka Vašoj omiljenoj web strani.
</div>
